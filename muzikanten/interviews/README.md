# Interviews

## Interview Martine              ****

 **7 maart 2018 Amsterdam**

![](https://lh5.googleusercontent.com/nnf2Q-4UP0bueV7ldsjrwkEoh5R7MDyaT1HN-TunVAdvuSsXQBbdd6q5JCqk3jiP_XziyJFaH4RelT5XQTnvTukjfrt0j8lhwLQm9UhQNh6KIOMzKuTB-eIef1LB3jN0pXhydinl)

Naam: Martine Bond  
Leeftijd: 33 jaar  
Woonplaats: Amsterdam  
Werk/opleiding: zangles, gitaarles en optredens  
Instrument: Zang + Gitaar

**Hoe lang maak je al muziek?**

Al heel jong begonnen in een kinderkoor, ‘de zangertjes van Volendam’, +/- 10 jaar. 1,5 jaar toen zei ik al dat ik muziek wilde maken, eerst dwarsfluit. Op 15e overgestapt naar gitaar. Eerst liedjes gaan schrijven, vanaf 17 ook optreden: sing & songwriter, elk weekend in een restaurant in Volendam samen met een gitarist. Ook in een ander koor, hele jeugd muziek gemaakt. Ook gitaarles gehad tot m’n 17e/18e. Naspelen van bestaande nummers. En een blauwe maandag zangles. Maar dat was geen succes, misschien niet de juiste leraren. Gespecialiseerd in opera. Vanuit school in contact gekomen met haar. Maar ik wilde geen klassiek/opera.

**Wat voor muziek maak je?**

Mix tussen pop, folk en rock en elektronische ook.

**Wat voor apparatuur gebruik je?**

Met super bonbon gebruiken we een Midas mengpaneeltje en een ipad met bijbehorende programma erop. M-R: digitaal mengpaneel. We gebruiken ook Garageband. I-rig met garageband, stekkertje met een volume knop, dan kun je de amps uit garageband halen, is een interface. Ik speel elektrisch gitaar. Ook een Roli block, klein vierkant apparaatje aangesloten op een app: Noise app. We kunnen een hele band reproduceren met twee mensen. David heeft drums, basgitaar, samplepad. Met Vuur en Vlam maken we gebruik van head sets, en een heel klein draagbaar boxje, wat draadloos is. Daarmee zijn we mobiel, op laag volume bij mensen thuis, meer akoestisch. Met eigen nummer gewoon een akoestische gitaar.

**Hoe lang speel je al in deze/een band?**

Vuur en vlam 2 jaar. Super bonbon 1 jaar. Eerste eigen album kwam uit in 2006.

**In hoeveel bands heb je gespeeld?**

3 J’s vroeger. Vuur en vlam, super bonbon, meerdere formaties voor eigen nummers ongeveer 3 verschillende bandjes. Nu in twee coverbands en eigen nummers.

**Waar repeteer je?**

In de Rijp \(met Superbonbon\) of in Barneveld \(Vuur en Vlam\). David woont in de Rijp en heeft al zijn spullen daar. Barneveld is een oefenruimte die Martin \(bandleider\) huurt omdat het in het midden van het land is. En thuis natuurlijk voor eigen nummers, of als ik liedjes moet oefenen. Volgende week doe ik mee met een Stones avond waar ik zes liedjes voor moet leren.

**Hoe vaak repeteer je? \(Alleen en met band\)**

Super bonbon 2x per week en vuur en vlam 1x per maand. Vuur en vlam speel ik ook vaker mee dus die nummers zitten er meer in. Super bonbon moet het repertoire nog meer bij elkaar krijgen en nu kunnen we meer gaan spelen.

**Hoe ziet een repetitie eruit? Qua structuur, lengte, etc?**

Super bonbon maken we alvast de setlist vooraf, met pages, bespreken we samen. Dan gaan we de sets doorspelen heel gestructureerd. De liedjes waar we niet aan toekomen doen we dan in de repetitie die daarop volgt. Covers en eigen nummers, daar willen we meer naartoe. Ongeveer 3,5/ 4 uur.

Met vuur en vlam is het meer nieuwe nummers die we bespreken en iedereen leert dan zijn partij en dat gaan we dan proberen en koortjes oefenen. De nummers bespreken we vooraf \(dat zijn covers\) Ik heb dan een briefje op m’n gitaar en af en toe komt er dan een nummer bij. We hebben geen vaste setlist, we proberen het een beetje aan te voelen welk nummer. Ongeveer 3 uur.

**Hoe bereid je een repetitie voor?**

Thuis setlist maken en ook de partijen leren en de tekst, op gitaar oefenen en met metronoom. Zelf al de nummers voorbereiden om het daarna samen tot iets te maken.

**Hoe maken jullie nieuwe nummers?**

Bij mij komt eerst de melodie als ik inspiratie heb, soms hoor ik iets in mn hoofd. Dan pak ik een gitaar en dan gaat het vanzelf. Je moet vooraf al een beetje een idee hebben, zoals een melodie en een zanglijn. Met Super bonbon verdelen we het zo: David schrijft de tekst en ik de melodie. Ik kom met een ideetje en david komt met de drums erbij en dan maken we samen er een geheel van. Hij maakt drum dingen en soms ook strijkers dingen, het is heel leuk hoe dat samen komt. Daar hebben we wel een hele goeie match.

**Hoe ziet de structuur van een nummer eruit?**

Meestal couplet, refrein, couplet, refrein, bridge, refrein. Dat is de standaard. Maar je kunt het zo maken als je wilt. Ook vaak een intro ervoor.

**Zijn er digitale producten die je gebruikt omtrent muziek?**

Spotify, Youtube, Protools voor opnemen, Garageband \(ook op telefoon\) , Amplitube \(app met amps, garageband is beter\), Noise app \(hoort bij roli maar kan ook gewoon op telefoon\), Metronoom app, Stem app \(double tune, stemapparaat\), Voca Live \(gebruik ik nu niet meer, daarmee kan je effecten op je zang doen, dat doen we nu via het mengpaneel\). Vooral Garageband is super. Voor songwriten is het heel handig, ook onderweg enzo.

**Zijn er andere hulpmiddelen die je gebruikt met het maken van muziek?**

Soms wel eens wiet bij het schrijven van muziek, werkt niet altijd, maar kan wel eens het effect versterken. En koffie. En het liedje Turbulent Indiego van Joni Mitchell, betekent ook de bubble, als je echt inspiratie hebt en er helemaal inzit, dat je niet meer aanwezig bent. De inspiratiebubbel.

**Verdien je geld met het maken van muziek?**

Ja. En genoeg om van te leven ook, ik geef ook zang en gitaarles doordeweeks.

**Heb je misschien ideeën die voor verbetering van het repetitieproces kunnen zorgen?**

Een planningsapp voor beginnende bandjes met: benodigdheden: instrumenten, monitors, \(een soort checklist\), structuur: repetoir, playlist \(houdt je er ook aan\). Iets voor beginnende bandjes die niet weten waar ze moeten beginnen. Eerste hulp bij repeteren. Bandcoach.

Mischien een soort lijst die de band kan afwerken voor een gestructureerde repetitie. Zoals een setlist en van tevoren je partijen doornemen thuis. En misschien een soort doelstelling zoals een optreden in een cafeetje. Dan werk je naar dat optreden toe. En pauzes nemen tijdens de repetitie.

Een nummer visualizeren, met een opnamerecorder. Dat je van tevoren de structuur van het nummer kan vastleggen en dat het dan automatisch

Dat het opnameapparaatje ook ‘hoort’ dat je wisselt van couplet naar refrein bijvoorbeeld. Om het overzicht te bewaren. Het is vooral voor het opnemen en niet zozeer voor het creeëren. Ik zie het voor me dat je eerste hulp bij repeteren, hoe een volledige vruchtbare repetitie eruit moet zien. Benodigdheden, setlist, opnameapparaatje, daarna aan de nummers kunt werken, dus met lyrics, akkoorden, sheets voor alle muzikanten, automatisch aanmaken.  
  
****

## **Interview Lorenzo**          

**12 maart 2018 Eindhoven**

![](https://lh5.googleusercontent.com/x7Sk4n9JkouHvTg-iLwG6LfVOBtQeErAgovmBMRf35U8yvGX1XuKtmr9LhNg4OCAgFekIdXbYpCUR6wcIDHPz-QkJ3PDlNEkHVgUhdk199sHMFNQEG0_OsQSO0g1_V_VJQwamg0A)

Naam: Lorenzo Mulsch  
Leeftijd: 26  
Woonplaats: Den Haag  
Werk/opleiding: Metal Factory  
Instrument: Basgitaar

**Hoe lang maak je al muziek?**

Al bijna 13 jaar.

**Wat voor muziek maak je?**

Verschillende genres, varieert van metal, ska reggae-achtige dingen tot soms aan pop.

**Wat voor apparatuur gebruik je?**

Ibanez sound gear 5 snaars bas, pedalboard met 6 verschilende pedalen, die gaat een eindtrap versterker door Berringer, die gaat door een Fender cabinet.

**Hoe lang speel je al in deze/een band?**

2,5 jaar.

**In hoeveel bands heb je gespeeld?**

Zeker 10 bands waar ik mee bezig ben geweest. Op dit moment heb ik Defazer, waar ik al 2,5 jaar actief mee bezig ben. Daarnaast heb ik 2 opstartende projecten, die nog niet naar buiten zijn gebracht maar waar we wel al mee oefenen.

**Waar repeteer je?**

Met Defazer in Den Haag, HPC \(Haags pop centrum\), en met de andere bands in Dynamo \(Eindhoven\), waar mijn school ook zit \(Metal Factory van het Summa college\). Vroeger ook gerepeteerd in the Jam, Rock Supplies, Melody line, Muzicon \(Den Haag\), verschillende kraakpanden.

**Hoe vaak repeteer je? \(Alleen en met band\)**

Per band 1x in de week. Thuis/zelf wanneer ik kan, mocht ik een paar uur vrij hebben dan pak ik mn bas erbij. Maar voor school speel ik nu heel veel.

**Hoe ziet een repetitie eruit? Qua structuur, lengte, etc?**

Je komt binnen, zet de spullen klaar, sluit je instrument aan en zoekt je geluid. Vervolgens met zn allen geluidsbalans zoeken, dan begint het vaak met setlist doorspelen. Makkelijkste nummers eerst om op te warmen. Als er punten naar boven komen dan ga je daar dieper op in. Pauze tussendoor. Daarna nieuwe dingen, soms beetje jammen, soms concreet idee uitwerken.

Met Defazer hebben we meer dan een uur aan muziek en je hoeft vaak maar 3 kwartier te spelen, dus dan wissel je een beetje. Tijdens de repetitie speel je vooral wat je op gaat treden.

Lengte varieert van 3 tot 4 uur, per band. 4 uur is het handigst zodat je een uur hebt voor opbouw, afbouw en pauze. Daar ligt persoonlijk mijn voorkeur.

**Hoe bereid je een repetitie voor?**

Thuis zorg je dat je je shit op orde hebt, thuis de structuur leren en ideeën noteren of je een idee hebt waar het heen moet. In de oefenruimte is het heel veel jammen. Thuis ook al iets uitwerken, opnemen en concreet maken en doorsturen naar de band zodat zij het alvast kunnen horen.

**Hoe maken jullie nieuwe nummers?**

Thuis een idee uitwerken, kan een heel nummer zijn of een deel. Dit opsturen en dan in de oefenruimte verder uitwerken. Daar geef je het meer karakter en individualiteit zodat iedereen zijn eigen touch eraan kan geven.

**Hoe ziet de structuur van een nummer eruit?**

Verschilt echt per nummer. Standaard pop formaat is intro couplet refrein couplet brug refrein. Maar het is net waar het nummer om vraagt en waar de riffs om vragen. Het standaard is fijn om even snel een nummer te maken, maar soms is het leuk om heel iets anders te doen. Dus bijvoorbeeld beginnen met een refrein en dan couplet refrein brug, heel ander nummer bij wijze van.kwestie van keuze, van wat wil ik zelf bereiken met dit nummer? Als je iemand mee wilt nemen door een reis door de eeuwen heen dan is een pop nummer niet geschikt. Zodat je bijvoorbeeld een einde kan hebben wat naar een fade out kan hebben. Als je wilt dat het catchy is ga je eerder naar een pop format.

In metal heb je ook vaak delen die gebasseerd zijn op een riff bijvoorbeeld dus dan krijg je iets als intro, postintro, mainriff, precouplet, heel veel kleine stukjes overal tussen. Vaak ook instrumentaal. Echt een reis ervan maken. funk heeft het ook heel veel, tussenmaatjes enzo om een bepaalde feel te krijgen.

Zoals The Shadows, dat is instrumentaal, maar daar hadden ze wel weer een standaard structuur omdat de gitaren als het ware de zang overnamen.

**Zijn er digitale producten die je gebruikt omtrent muziek?**

Opname in audacity. Dat is heel simpel, is gratis, werkt goed en is bijna overal op te draaien. Voor de meeste opname software heb je een zwaardere computer nodig en dit kun je overal op draaien.

Recording software. Guitar pro app, tabs afspelen, waar alles soort van klinkt als een instrument. Tuner app mocht het een keer nodig zijn, als backup want die heb ik analoog.

Met de band gebruiken we Google Drive om bestanden te uploaden en te delen. Muziekbestanden, setlist, riders, songlyrics, gage verklaringen, logo’s, de presskit in zn geheel, opnames die we tijdens de rehearsal hebben gemaakt. Je moet wel allemaal op een lijn zitten.

**Zijn er andere hulpmiddelen die je gebruikt met het maken van muziek?**

Ik gebruik geen drugs. Je hebt je instrument en versterker, niet heel ingewikkeld.

**Verdien je geld met het maken van muziek?**

Soms, begint meer te komen.

**Heb je misschien ideeën die voor verbetering van het repetitieproces kunnen zorgen?**

Het wordt vaak een beetje kutten, wat helpt bij een repetitie is om een bandleider te hebben die een schema maakt wat aanhoudt. Bijvoorbeeld, welke nummers meer aandacht krijgen, de lengte van de pauze, omdat muzikanten vaak een eigen ego hebben is een bandleider lastig aan te wijzen.

Iets van een overzicht. Een schema. Opnames. Als je dat op een plek kan verenigen waar je ook tools hebt. Want google drive is alleen een opslag. Tools zoals een programma waarin je een setlist kan opschrijven, dat je het alleen maar hoeft in te tikken. In word moet je het nog vormgeven en kun je moeilijk nummers wisselen. Het beste is als alles op een plek zit. Veel mensen hebben wel een houvast nodig, maar in de muziek moet je echt heel veel zelf doen, je kunt wel wat uitbesteden, maar het meeste moet je zelf doen.

Structuur van een nummer, aangegeven in een audiobestand. Dat je stukjes in een nummer een kleurtje kan geven bijvoorbeeld.

## **Interview Jelle**        

**22 maart 2018 Amsterdam**

![](https://lh3.googleusercontent.com/G1lv14pBApVqCEpfw-Mwrofw17otFNgsy9e-0-4aWXjRaDQ6wZDCDoujIGjtHsBWQqlAYegUpid5k5cpczvlvNSOIy00BESvjCYny3TtDfBuEoJuhv5fpft1rGYkedB15V-wzbta)

Naam: Jelle Huiberts  
Leeftijd: 31  
Woonplaats: Amsterdam  
Instrument: drums  
Werk: muziekles, optredens

**Hoe lang maak je al muziek?**

Ik heb al sinds heel lang drumles vanaf mijn 6e. Bandjes ging ik doen in de brugklas, 12/13 jaar oud. Ook wel klassiek pianoles gehad.

**Wat voor muziek maak je?**

Popmuziek eigenlijk allemaal wel, soms meer elektronisch. Moet allemaal in de charts en mtv komen.

**Wat voor apparatuur gebruik je?**

SPD drumpad, triggers, interface \(voor zelf opnemen, soms ook live met Ableton\).

**In hoeveel bands heb je gespeeld?**

Paar bands staan nu op rust. Jeangu Macrooy speel ik al vier jaar bij. Ik heb een coverband daar speel ik echt al heel lang mee, de band is opgericht in de 3e klas. Bij Kovacs speel ik sinds dit jaar, gigs moeten nog komen. Tessa Rose Jackson speel ik 2 jaar zoiets. Losse projecten en een jazzband.

**Waar repeteer je?**

Of hier \(Helicopter Amsterdam\) of met Kovacs repeteer ik in Eindhoven, daar staat mijn hele setup. Alles is uitgemict en we spelen met oortjes in en alles met click. En soms dan speel ik of geef ik les in Oost in de Q factory. Omdat zij in Oost wonen.

**Hoe vaak repeteer je? \(Alleen en met band\)**

Is niet te zeggen. Ik denk dat het anders werkt met pro bands dan met beginnende bands. Nu ben ik veel aan het repeteren maar als we alles kennen dan gaan we alleen nog maar spelen. Nu vlak voor het festivalseizoen repeteren we veel. Daarna is de repetitieruimte meer een opslag omdat iedereen lekker aan het spelen is. Studeren voor mezelf probeer ik 2x per week te doen, maar dit is afhankelijk van hoe druk ik ben.

**Hoe ziet een repetitie eruit? Qua structuur, lengte, etc?**

Structuur is afhankelijk van wat het doel is, soms doen we heel lang over 1 song. Over het algemeen doen we hele lange repetities van 5 uur, zodat we ook de tijd hebben om te vragen hoe het gaat, en lunch. Ik repeteer bijna altijd overdag, liever niet ‘s avonds.

**Hoe bereid je een repetitie voor?**

Eigenlijk bijna nooit door zelf daadwerkelijk te gaan spelen. Het enige wat ik moet weten, ik moet de vorm weten. Ik moet de teksten weten, het tempo, de fibe. Mijn daadwerkelijke partij is vaak niet zo vreselijk belangrijk, als je de songstructuur weet komt het wel goed. Behalve als ik electronisch speel dan moet ik het eerst programmeren en instuderen. Of als ik heel veel met percussie doe dan moet ik het logistiek bekijken. Soms doe ik ook koortjes die moet ik dan thuis wel voorbereiden.

Soms moet ik puur op de sound van een nummer zitten, dan ben ik alleen maar vellen aan het stemmen enzo. Dat liedje kan ik dan wel spelen.

**Hoe maken jullie nieuwe nummers?**

Dat is ook weer anders dan bij een beginnende band, we zijn een band in zoverre dat we samen spelen, repeteren en optreden. Maar als je in een band werkt werkt het het meest efficiënt als je een bandleider hebt, die de nummers schrijft. Ik schrijf de nummers niet, wel mijn eigen drumpartij, dat vind ik ook leuk om over na te denken. Net zoals een gitarist een bepaald pedaaltje intrapt bedenk ik iets origineels in de drums. Ik vind het ergens jammer dat ik niet schrijf maar dat is mijn kracht niet.

**Hoe ziet de structuur van een nummer eruit?**

Dat is voor elk nummer anders. Maar ik denk dat als je naar popmuziek kijkt dat een van de trucjes is dat het eerste refrein voor de halve minuut moet zijn. Ik hou zelf van couplet prechorus en dan verwacht je het refrein maar dan doe je nog een keer couplet prechorus. En dan knal je het refrein er extra hard in.

**Zijn er digitale producten die je gebruikt omtrent muziek?**

Popspot.nl, dit is alleen data en informatie over gigs. Meer een soort attentie lijst. Ja ik kan, nee ik kan niet, of ik weet het nog niet. Eerst inloggen en dan een band kiezen. Alles wat groen is is bevestigd. dan klik ik op een gig/repetitie en krijg je meer info over de tijden. De tourmanager keurt een datum goed en dan moeten we allemaal aanvinken of we kunnen. Oranje staat nog in optie daar moet ik nog op reageren.

Met een andere band iets professioneler werk ik met tourmanagement.com daar is ook een app voor, daar laad ik ook mijn rijbewijs en ID in.

Geen van deze apps hebben een combi dat je er ook songs op hebt staan. Al zijn het maar telefoonopnames. Dat je voor elke repetitie even kunt zien hoe laat en waar de repetitie is, maar ook opnames van de plaat en repetities en ook akkoordenschema’s. Eigenlijk een soort dropbox maar dan speciaal voor bands.

Datumprikker gebruiken we als er een meeting moet komen of er repetities gepland moeten worden voor een lange periode. Dropbox ook. Wetransfer voor bestanden versturen. Metronoom. Opnameapp, of ik gebruik mijn Zoom vaak voor repetities of als ik die niet voor handen heb gewoon mijn telefoon. Zoom is betere kwaliteit, maar telefoon heb je altijd bij je. Als het gewoon gaat om de vorm snappen gebruik ik gewoon mijn telefoon.

**Zijn er andere hulpmiddelen die je gebruikt met het maken van muziek?**

Gezond leven, sporten. Koffie en bier en fruit en tosti’s. Meeste bands zijn echt vriendschappen, sommige zijn vrienden geworden andere waren het al. Dat is wel dezelfde waarde als een beginnende band die begint met vrienden. Terwijl ik echt vrienden heb gemaakt met deze professionele band.

**Verdien je geld met het maken van muziek?**

Ja natuurlijk, maar ook met lesgeven erbij. Meestal verdien ik het meest met optredens vooral in het festivalseizoen.

**Heb je misschien ideeën die voor verbetering van het repetitieproces kunnen zorgen?**

Een app, soort dropbox/datumprikker/popspot, wat gaan we vandaag doen in de repetitie? Een repetitieplan. Soms ben je een hele repetitie met een song bezig, dat vind ik top, daar moet je wel tijd voor hebben. Dus dat je van tevoren al weet wat je gaat doen in een repetitie. Hoe laat, waar, setlisten, dat lijkt mij heel fijn. En dat scheelt de bandleider weer tijd om naar iedereen mailtjes te sturen van hoe laat en waar.

Organisatorisch of creatief? Datum prikker? Of iets met opnames? Popspot gebruik ik al.

Ik speel altijd echt liedjes en dat heeft altijd een bepaalde structuur. Tijdens het repeteren hebben we niet echt tijd om naar de structuur van een nummer te kijken. Voor een theater zijn we nog steeds bezig met de volgorde van de liedjes. Het moet dan een app en een website hebben, kijk ik heb Android en daar werkt een site soms niet goed, maar als ik thuis ben op mijn laptop ga ik naar de site.

## **Interview Thomas**        

**28 maart 2018 Amsterdam**

![](https://lh6.googleusercontent.com/5C0N7ahMTu-JRcYufaPvJa_Rnaop19CSmwI8evl2RBEtvynUZjCTc3fr47PyYWsnvgsh2xLHLwXP9bmWqDCADHCBF6BusuV8h9Hw2mNMnRoTT87qMDpy3RncyhXrZbQJ65a7ZnPf)

Naam: Thomas Oerlemans  
Leeftijd: 42  
Woonplaats: Amsterdam  
Werk/opleiding: Hogeschool voor de kunsten Arnhem acteursopleiding, acteur, callcenter HR-manager + PNO \(personeel en organisatie\) adviseur.  
Instrument: Zang

**Hoe lang maak je al muziek?**

Sinds 2010 dus 8 jaar. Voordat ik Wouter \(gitarist\) leerde kennen had ik nog nooit muziek gemaakt. Ik ging wel eens met Wouter praten over muziek en toen vroeg hij zullen we een band beginnen? Toen gingen we elkaar muziek laten horen. En hadden we een klik en gingen we de Rock Supplies in.

**Wat voor muziek maak je?**

Blijft moeilijk, een soort new wave pop met een rock randje, haha.

**Wat voor apparatuur gebruik je?**

Persoonlijk voornamelijk de microfoon, live een dynamic en met opname een condenser. Vele soorten microfoons. En dan heb ik te maken met het interface en het Logic programma en een XLR kabel that’s it! Vroeger een vocalist, Ik ben eigenlijk steeds kaler gaan zingen, ook met opnames. Soms wordt er later nog wat echo of galm toegevoegd. Soms met een leadzang gebruik ik wat male ambience, die geeft iets meer bassigheid zodat het dichterbij klinkt. Als ik een koordje moet inzingen gebruik ik een classic vocalist, dat is een preset op logic. Dan is het iets hoger en iets meer galm. Dan krijg je een mooi contrast.

**Wat wil je bereiken met het maken van muziek? Heb je doelen als muzikant en als band?**

Tja, eigenlijk wil je toch wel succes maar omdat er dan nog meer deuren opengaan zodat je nog meer muziek kunt maken. Altijd beter worden en scala uitbreiden, omdat je op een gegeven moment dingen wel kunt en dan ga je het weer oprekken. Zoeken naar nieuwe dingen. Dat vind ik altijd knap van artiesten die altijd hetzelfde blijven doen, maar dat zou ik niet kunnen. Ik ambieer ook om steeds autonomer te worden. Ik ben echt een zanger en heb altijd iemand anders nodig die composities kan maken, ik laat mij muzikaal door andere muzikanten voeden.

**Hoe lang speel je al in deze/een band?**

Nu 8 jaar in Party of the Mind.

**In hoeveel bands heb je gespeeld?**

Eigenlijk een, alleen deze. Wel nog andere projecten, kleine zijprojectjes, zijn meer duo’s.

**Waar repeteer je?**

In Helicopter Amsterdam! Vroeger Rock Supplies. We zijn een keertje bij Music Q geweest, dat vond ik vreselijk. Je moest een kwartier lopen om een Grolsch beugel van 3,50 te bestellen. En je stond in TL licht, je mocht niet roken! Je kreeg een hele speech waar je je aan moest houden van tevoren, het voelde net als school. Ik vind popmuziek toch iets anarchistisch hebben.

**Hoe vaak repeteer je? \(Alleen en met band\)**

Met de band 1x per week. Altijd nog een keer in mijn eentje en met Julius en met Marcel. Altijd wel 4 dagdelen per week. Ongeveer 10 uur per week.

**Hoe ziet een repetitie eruit? Qua structuur, lengte, etc?**

Je gaat opbouwen, inspelen met oude vertrouwde nummers en dan ga je werken aan nummers die er nog niet goed in zitten en als je dan nog tijd hebt pak je een helemaal nieuw nummer erbij. En als het vlak voor een optreden is spelen we een setlist. En als een nummer goed gaat gaan we door en anders praten we erover en doen we het opnieuw.

**Hoe bereid je een repetitie voor?**

We hebben nu veel gespeeld om een nieuwe bassist in te werken, dus dan denk ik ik weet het wel. Maar hij is nu bijna ingewerkt en nu merk ik dat ik ook wel weer een nummer een paar keer moet luisteren. Dus als voorbereiding luister ik naar de opname en kijk ik naar de tekst, deze leer ik niet per se uit mijn hoofd, die hou ik er eerst bij maar dan leer ik deze organisch.

**Hoe maken jullie nieuwe nummers?**

Nou vaak dat Wouter \(gitarist\) een opzetje heeft gemaakt, dan ga ik daar met een opzetje tegenaan met mijn zang. Dan breidt hij het uit en breid ik dat weer uit en dan gaan we er met de band aan werken. Dus door te doen, niet om erover te praten. Het is allemaal intuïtief. Daarna gaan we denken over een visie en een structuur.

**Hoe ziet de structuur van een nummer eruit?**

Ja, vaak toch wel in basis heel klassiek beatlesque, couplet, refrein, couplet, refrein, brug, refrein. ABABCB. Vaak stellen we het refrein ook even uit nog. Maar ik hoorde laatst een nummer dat meteen begon met het refrein. Vaak als we in de eindfase komen gaan we die structuur ook weer op z’n kop zetten.

**Zijn er digitale producten die je gebruikt omtrent muziek?**

Ja al die plug ins en logic pro. Vaak ook een drumcomputer voor het opnemen van muziek. Vanwege het new wave aspect ook veel keyboards en synthesizers. Communicatie via Dropbox, vanuit Logic bounce je het en dat mail ik naar mezelf en dan komt het in Itunes. Wouter luistert het niet terug die wilt worden verrast, maar ik wil het heel veel luisteren om het nummer te kennen en mijn eigen rol te snappen.

Ik lees wel veel over muziek bijvoorbeeld op Pitchfork. Dat werkt ook inspirerend, door hun omschrijvingen van muziek.

**Zijn er andere hulpmiddelen die je gebruikt met het maken van muziek?**

Een biertje vind ik vaak wel lekker.

**Verdien je geld met het maken van muziek?**

Nee, heel soms een vergoeding waar we dan weer een microfoon van kunnen kopen ofzo.

**Heb je misschien ideeën die voor verbetering van het repetitieproces kunnen zorgen?**

Nou ik vind dat wij wel een goed repetitieproces hebben. Ik zou wel iets beter de PA instellingen voor mezelf kunnen snappen, die onthoud ik nu via een foto. Je moet jezelf goed kunnen terughoren om goed te kunnen zingen. Daarin zou ik ook autonomer kunnen zijn. Het is ook praktisch ik kan niet en achter de microfoon staan en achter de knoppen.



