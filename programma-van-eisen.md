# Programma van eisen

## Gebruikerseisen

* De gebruiker wil een nummer op kunnen nemen en terugluisteren tijdens het repeteren en daarna zodat deze daarop kan reflecteren.
* De gebruiker wil een setlist kunnen maken zodat deze de volgorde kan veranderen en verschillende volgordes kan uitproberen.
* De gebruiker wil de structuur van een nummer inzichtelijk hebben zodat hier makkelijk mee geëxperimenteerd kan worden.
* De gebruiker wil alle band gerelateerde zaken bij elkaar hebben zodat deze het overzicht niet verliest. Band gerelateerde zaken zijn: Press kit, agenda, setlists en opnames.
* De gebruiker wil een vooraf bedachte structuur tijdens een repetitie zodat deze zich optimaal kan voorbereiden wat betreft benodigdheden als instrumenten, stemapparaatje, teksten, tempo, akkoorden en instellingen.
* De gebruiker wil alle repetities en optredens met de band bij elkaar zodat het duidelijk is wanneer het is en wie er aanwezig zijn.
* De gebruiker wil meerdere bands of projecten afzonderlijk van elkaar kunnen beheren zodat dit geen verwarring oplevert. 



* De gebruiker wil direct opnames kunnen maken en deze beheren zonder eerst een setlist aan te maken zodat er tijdens een repetitie geen tijd verspild wordt.
* De gebruiker wil ten alle tijden bij de metronoom en het stemapparaat kunnen zodat deze niet eerst een nummer hoeft aan te maken om daar gebruik van te kunnen maken.
* De gebruiker wil dat het tempo van de metronoom automatisch staat ingesteld op het tempo van het nummer indien dit nummer geopend is zodat deze dat niet dubbel hoeft in te stellen.
* De gebruiker wil toonsoort en akkoorden kunnen toevoegen aan een nummer zodat alle informatie van een nummer op een plek te vinden is.
* De gebruiker wil direct de structuur van een nummer kunnen inzien en aanpassen ook los van een opname, zodat deze als er nog geen opname is hier ook aan kan werken  .
* De gebruiker wil kunnen inzoomen en croppen met behulp van een tijdlijn in een opname zodat dit precies gedaan kan worden.
* De gebruiker wil notities/afspraken kunnen maken over een repetitie en meldingen krijgen wanneer een bandlid iets toevoegt zodat hij/zij niks mist en de volgende repetitie optimaal kan voorbereiden.



* De gebruiker wil een sluitknop bij elke functionaliteit zodat deze makkelijk kan wisselen van functionaliteit.
* De gebruiker wil een bestaande opname kunnen toevoegen via een opname knop in plaats van een bestand knop zodat deze intuïtief direct het juiste pad kiest en sneller de applicatie kan gebruiken tijdens een repetitie  .
* De gebruiker wil een afspeelknop bij de totale setlijst zodat deze dit kan terugluisteren en zich optimaal kan voorbereiden voor een repetitie of een optreden.
* De gebruiker wil de opnamefunctie kunnen minimaliseren zodat deze tijdens het opnemen arrangement informatie kan bekijken zoals tekst, akkoorden, tempo, etc.

## Bedrijfseisen

* De applicatie moet aan de Helicopter Amsterdam huisstijl voldoen zodat deze herkenbaar is voor de gebruiker en het een geheel vormt met de bestaande site.
* De applicatie moet deel uit kunnen maken van een groter geheel zoals een netwerksite zodat de gebruikers kunnen worden gekoppeld aan andere bedrijven uit de muzieksector.
* Binnen de applicatie moet je een profiel aan kunnen maken zodat je jezelf en jouw band of bedrijf kan profileren.



* De applicatie moet volledig zijn en alle functionaliteiten uit de Comparison Chart bevatten zodat de gebruiker niet meerdere tools hoeft te gebruiken.
* De applicatie moet gebruiksvriendelijk zijn, dat wil zeggen gemakkelijk en snel werken tijdens en na een repetitie zodat de gebruiker niet te veel tijd kwijt is aan de tool.
* De applicatie moet vanaf meerdere devices beschikbaar zijn en voor meerdere personen tegelijk zodat een gebruiker zowel thuis als in de repetitieruimte met en zonder band ervan gebruik kan maken.
* De applicatie moet te integreren zijn met andere tools zoals Google Drive en Dropbox zodat de gebruiker zijn bestaande tools kan behouden.

## Technische eisen

* De applicatie moet in de browser te gebruiken zijn zodat de gebruiker op elk moment op verschillende devices gebruik kan maken van de service.
* De applicatie moet toestemming hebben of vragen tot de microfoon zodat de gebruiker opnames kan maken.
* De applicatie moet opnames kunnen bewerken en opslaan zodat een gebruiker deze opnames kan hergebruiken.
* De applicatie moet \(toegang tot\) een database hebben om de opnames en eventueel andere documenten te bewaren.
* De applicatie moet integreerbaar zijn in een andere online omgeving zodat bedrijven deze applicatie binnen hun eigen omgeving kunnen aanbieden. 



