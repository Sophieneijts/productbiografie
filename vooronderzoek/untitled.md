# Debrief

## **Aanleiding**

Omdat ik zelf vanaf mijn negende ben begonnen met drummen en vanaf mijn vijftiende in bandjes speel kwam ik er al snel achter dat het lastig is om te repeteren in Amsterdam. Er is niet veel plek in Amsterdam waar je muziek kan maken zonder de buren te storen. Er zijn wel plekken die je kunt huren waar ze verschillende geïsoleerde ruimtes hebben voor solo muzikanten of bands. Het nadeel van deze ruimtes is dat ze gebonden zijn aan de apparatuur die er staat, de vaste tijdsblokken die ze hanteren en de prijs die ze ervoor vragen.

Vanaf 2010 besloot ik samen met een vriend zelf een alternatieve repetitieruimte te beginnen. Dit is begonnen in een antikraakpand onder de bedrijfsnaam Sink Or Swim en is nu uitgegroeid tot een Vennootschap met drie eigenaren onder de naam Helicopter Amsterdam met een vast contract in de Helicopterstraat. Met dit bedrijf proberen wij een alternatief te bieden voor muzikanten maar bieden wij ook ruimte voor andere kunstenaars. De studio is uitgegroeid tot meerdere ruimtes waar vaste huurders zitten maar ook flexibele huurders die per uur kunnen huren of per dag\(deel\). In het complex zitten twee beeldend kunstenaars, twee producers en drie conservatorium afgestudeerden. De flexibele ruimtes variëren van solo muzikanten en bands tot aan theatergezelschappen, dansgroepen, filmavonden en andere evenementen. Daarnaast is er een gemeenschappelijke ruimte waar iedereen welkom is en mogelijkheid heeft tot het gebruik van een keuken.

Over het algemeen zijn repetitieruimtes en de werkwijze van kunstenaars niet erg innovatief, terwijl hier wel behoefte aan is. Dat is gebleken uit mijn vooronderzoek. Naar aanleiding hiervan lijkt het mij een uitgelezen kans om mijn afstudeerproject vanuit dit bedrijf te maken. Zo is er ruimte om uitgebreid doelgroep, stakeholder en concurrentie onderzoek te doen. Aan de hand hiervan kan ik een product bedenken wat echt aansluit bij de gebruiker. Daarnaast kan een extern product zorgen voor meer samenwerking met andere partijen in de muzieksector.

![](https://lh6.googleusercontent.com/7eD0ZLEaFOFF6shHf1FCXY2vLVQ-JUYPHFER-0hYnuIChYdCVAjI44nGveNuy3Raw34hzYgMPbSGJYCSU_BT3rg0XP8p5kaKw2Ggw8ExrLwdkYGOQr3ZiK2fKK4PInV1t3HaySyY)![](https://lh4.googleusercontent.com/fOnT5EvcA8Q89b15Diay26mHxH52uou5zOvEZJOc59dhlNRdVxh368mbxRe4yHSqgqLb3Yip5RETMmPo_ibfPsVoDDchxKnQlOyUHPpaFZT6BlOFDpuEV3wB8n6VQOXKFYSkiT7M)

![](https://lh4.googleusercontent.com/WC4ymvDyCHoU9fuBhMoc6ZncgaJ9JmEjGqMXxahjRCqhgsUIiWytOqY-cWuiJ1uk7sIze_oAuWwKbgdxbZ_2m0blupr2Nt5hfuacyLHrrbJ1fe_0vpFl3Hd5-kHSLhSMzijuBNry)![](https://lh5.googleusercontent.com/eb-iiiZ4-c6Do7qEmNZKLpgJw_Dw9-SDv2W8Vz8LJcKu38mvwUmzDUhb5PmcsMjqPziF4vSlIJ7GeVSzx4yYakccHWQxLkdYWwZYgAMoJGAExi9_sAFJMspcukpFUVwgB_GBGmPj)

## **Het probleem**

De manier waarop muzikanten in een band in een repetitieruimte repeteren vormt vaak een probleem, het is vaak niet efficiënt. Muzikanten hebben of geen goed overzicht in een nummer tijdens het repeteren of erna bij het beluisteren van een opname. Als het probleem zich voordoet ontstaan er frustraties. Dit komt omdat niet iedereen op hetzelfde niveau zit tijdens een repetitie, vanwege \(een gebrek aan\) voorbereidingen en overzicht. Hierdoor kan er minder snel en niet grondig gewerkt worden. Dit probleem hebben meerdere muzikanten uit bands aangekaart door middel van een open vraag naar problemen en behoeftes van muzikanten in een whatsapp gesprek. In Nederland beoefent bijna 20% van de bevolking ouder dan 6 jaar muziek, waarvan de meeste 1 tot 2 uur per week \(Landelijk Kennisinstituut Cultuureducatie en Amateurkunst, 2017\). Hoeveel muzikanten hiervan behoefte hebben aan een dergelijke oplossing moet ik nog onderzoeken. Wel heb ik een onderzoek over popmuzikanten gevonden van Remko van Bork uit 2008. Dit is een verouderde bron maar wel heel specifiek op mijn doelgroep gericht, waardoor ik het wellicht deels kan gebruiken bij mijn onderzoek.

Vanuit de opdrachtgever, een verhuurder van repetitieruimtes, is dit niet noodzakelijk een probleem omdat een band dan wellicht vaker een ruimte zou reserveren. Dit is een aanname want het kan ook zo zijn dat een band een andere ruimte boekt waar het proces beter verloopt. Maar de oplossing voor dit probleem, namelijk het repetitieproces verbeteren, is wel een behoefte van de opdrachtgever. De opdrachtgever probeert dit proces al te verbeteren, door flexibele tijden aan te bieden, goede apparatuur aan te bieden, mogelijkheid tot opslag, etc. Het aanbieden van een extra dienst, welke zich specifiek richt op het verbeteren van het repetitieproces, echt een verschil kan maken. Zo kan de opdrachtgever zich beter onderscheiden van concurrentie en meer klanten genereren.

## **De context**

De stakeholders die betrokken zijn bij Helicopter Amsterdam zijn op dit moment muzikanten in bands of solo, dansgroepen en theatergezelschappen die willen repeteren. Daarnaast zijn er producers die bands willen opnemen en mixen en beeldend kunstenaars die ook muziek maken en het leuk vinden om in een creatieve omgeving te werken.

Voor dit project wil ik mij richten op de muzikant die in beginnende bands repeteert, omdat dit de doelgroep is die het meest gebruik maakt van de repetitieruimtes. Muzikanten die in professionele bands spelen hebben vaak al een eigen ruimte en meer tijd. Daarnaast wil ik kijken of het mogelijk is om externe samenwerkingen aan te gaan met bijvoorbeeld podia of opnamestudio's. Wellicht is dit pas aan het einde van mijn project van toepassing.  
****

| **Stakeholder** | **Behoefte** | **Aanname** |
| --- | --- | --- | --- | --- |
| Muzikant in beginnende band wil | repeteren | opnames maken, optreden,plezier, bekendheid |
| Repetitieruimte wil | meer klanten en verhuur van de ruimte | ruimtes upgraden, bekendheid |
| Podium voor bands wil | bands en publiek | subsidies |
| Opnamestudio wil | bands opnemen | bekendheid |

Omgevingsfactoren die van invloed kunnen zijn op dit project zijn:  


* Financiering vanuit bepaalde stakeholders vanwege veranderende culturele subsidies.
* Groeiend online aandeel in de muzieksector zoals streamdiensten. De nieuwe online mogelijkheden zorgen voor disruptie in de muziekindustrie \(Doeland, D 2017\).
* Gentrificatie van Amsterdam waardoor \(de locatie van\) muziekbeoefening in de stad kan veranderen.
* Er wordt steeds meer elektronische muziek gemaakt, hier is ook een bepaalde discipline nodig maar wellicht anders dan bij bandmuziek.
* Vanwege de technische mogelijkheden zien steeds meer mensen kans om zelf iets op te starten of iets in eigen beheer te houden in plaats van het uit te besteden aan een groot bedrijf. In de muzieksector heeft dit betrekking op het opnemen en produceren van muziek, maar ook het artwork van een album en het online streamen van muziek. Dit werd voorheen gedaan door een platenmaatschappij maar nu doen steeds meer muzikanten dit zelf. Dit wordt ‘Do it yourself’ of ‘Independent’ genoemd binnen de muzieksector.
* Door nieuwe technologie wordt fysiek aanwezig zijn minder belangrijk.
* Er zijn nieuwe ontwikkelingen betreft audio visualisatie.

## **De hoofdvraag**

> Hoe kan een online repetitietool muzikanten uit beginnende bands helpen hun repetitieproces te verbeteren zonder dat het creatieve proces beperkt wordt?

## **Focus**

Tijdens dit project wil ik mij voornamelijk richten op de gebruikerservaring en het onderzoek, zodat het product daadwerkelijk aansluit bij het probleem en echt een oplossing biedt voor de gebruiker en een meerwaarde voor de opdrachtgever en eventuele andere stakeholders. Dit zal tot uiting moeten komen in een prototype. Als ik dit het komende halfjaar kan bereiken zal ik zeer tevreden zijn en zie ik ook potentie om het echt te gaan maken. Dan wel in samenwerking met een programmeur of door er meer tijd voor uit te trekken en het zelf te maken. Voor de aansluiting van de doelgroep met de te gebruiken media wil ik hoofdstuk één gebruiken van Human Computer Interaction, The Elements of User Experience.

## **Product visie**

Als mogelijke oplossing zie ik een online tool voor mij, waar met verschillende devices op verschillende plekken tegelijk ingelogd kan worden, vergelijkbaar met bijvoorbeeld Google Drive. Deze tool is dan ingericht voor muzikanten tijdens een repetitie. Dit houdt in dat er opgenomen kan worden, dat deze opnames visueel gemaakt worden en dat hierop aantekeningen gemaakt kunnen worden. Maar ook dat er hulpmiddelen zijn voor het maken van een setlijst of misschien andere extra’s zoals het maken van een biografie of bandfoto’s. Eigenlijk alles wat een beginnende band moet doen. Deze ideeën heb ik gekregen naar aanleiding van gesprekken met muzikanten uit bands. Ik denk dat dit al best een goede oplossing zou zijn. Maar de nadruk moet echt liggen op behoeftes die er zijn tijdens het repeteren, deze wil ik dan ook eerst beter gaan onderzoeken.  
****

![](https://lh3.googleusercontent.com/CtNNofC68uM65-Z655UUkwdNw41TY9Jr1DKdFUUkYuav9mDwT2BWWYudwQCImkUX2bUPMn1d7upqERPCM0kWjyRfovmt_0FQqlKn-O3Slw7oFFvbYUD2vAB7xJ0UxGqw1JddKXOp)

![](https://lh6.googleusercontent.com/pxDbDutkpyI-OgTfTTZfEmL0F2qCZhDFG14F0EYvIkhyuejb_zPTzUZugRNuZ6Lci1-7lB1zXJA2cBnVzlR8C7aSsc8o7sLR59iZOtemzj2vql41gntIvC1SmKCqeXSna7THMl49)

## **Mogelijke impact product**

Een ethisch vraagstuk wat van toepassing kan zijn betreft het creatief eigendom van de opnames of andere data die beschikbaar komt in de tool. In Nederland bestaat er het bedrijf Buma/Stemra waar muzikanten en andere stakeholders zich in kunnen schrijven om copyright op muziek te kunnen krijgen of juist die muziek ten gehore te brengen. Dit kan een belangrijke inkomstenbron zijn voor muzikanten. In het uiteindelijke product moeten hier algemene voorwaarden voor worden geschreven en de muzikant moet zelf kunnen aangeven hoeveel openbaarheid deze wil voor zijn of haar creatief eigendom. Dit is iets wat ik verder zou moeten onderzoeken om erachter te komen wat de behoeften zijn van de gebruiker.

Een ander mogelijk impact van het product is dat het wellicht verkeerde verwachtingen schept. Het moet duidelijk zijn dat het een tool is en geen garantie tot succes. De gebruiker heeft zelf in de hand hoe voorspoedig het verloop gaat.

## **Belangrijkste mijlpalen en onderzoeksvragen**

![](https://lh6.googleusercontent.com/xXsjQU2t5Vl0ZuvZcQ6lULfCwlG6ltNR_gOmim32T8mwyQTORd8_mo4QLu_l3u0LOCThMSfBI2gAzut6TheQdz64Qzp7G3aO9w-yk7BxXvvPIyC4VK2NXMTXvdDrSE0wZlZBZOQG)

## **Bibliografie**

Landelijk Kennisinstituut Cultuureducatie en Amateurkunst \(2017\). Kunstzinnig en creatief in de vrije tijd 2017. LKCA, 2017. Verkregen op 15 februari 2018 via [http://www.lkca.nl/~/media/downloads/publicaties/2017/2017%20nmak%20publieksversie.pdf](http://www.lkca.nl/~/media/downloads/publicaties/2017/2017%20nmak%20publieksversie.pdf).

Bork, R van \(2007\). 395 minuten amateur popmuziek in Nederland. Verkregen op 4, januari, 2017 http://behindthecorner.nl/wp-content/uploads/2015/06/395-Minuten.pdf.

Doeland, D \(2017\). Achtergrond: het businessmodel muziekindustrie is veranderd. DDMCA, 2017. Verkregen op 4 januari 2017 [http://www.ddmca.com](http://www.ddmca.com).

HvA, \(2014\). Human Computer Interaction: Chapter 1 The Elements of User Experience.  


Eventueel later bruikbare bronnen:

Byrne, D \(2012\). How Music Works. San Fransisco: McSweeney’s

Dit is een boek geschreven door David Byrne, voorman van The Talking Heads, het boek is deels autobiografisch en gaat over muziek vanuit het perspectief van een muzikant. Muziek in de breedste zin van het woord, over hoe muziek gemaakt wordt, de industrie, hoe je ernaar luistert en de invloed van technologie. Deze bron behandelt stakeholders, muzikanten en technologie binnen deze sector.  
****

HvA, \(2014\). Human Computer Interaction: Chapter 2 Tap is the new Click &gt;&gt; Interaction.

Deze bron kan van pas komen voor de algemene interactie van muzikanten binnen het product. Zodra ik weet wat dit product gaat doen moet ik gaan kijken hoe het moet werken, hoe de interface eruit moet gaan zien en welke interacties en patterns erin kunnen zodat het product makkelijk en fijn te gebruiken is voor muzikanten tijdens het repeteren.  
  
****

